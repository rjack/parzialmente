Doc
===

Elevator Pitch
--------------

Parzialmente.it è un sito per le idee lasciate a metà. Gli utenti possono
postare le loro idee a mezzo e vedere se qualcuno le completa. Possono
commentare idee altrui, votarle, proporre le proprie idee come completamento
di idee altrui, etc.

Poi magari qualcuno ti frega l'idea e diventa ricco al posto tuo. Oh, pace.


Esempi
------

### Geppo posta un'idea

Geppo si fa un viaggio enorme su una scena da film d'azione. Manca tutto il
resto del film, ma quella scena la immagina come qualcosa di straordinario, di
quelle sequenze che fanno la storia del cinema.

Prima che finisca l'effetto del Viakal, Geppo si fionda su parzialmente.it e
*scrive una nuova idea* descrivendo nei dettagli la scena che ha immaginato.


### Giorgio posta un'idea

Anche Giorgio ha un'idea per una storia. È una sceneggiatura che fa acqua da
tutte le parti ma Giorgio manca completamente di autocritica e la invia lo
stesso a parzialmente.it


### Gente di ogni genere commenta

Una folla di buontemponi vota e commenta le idee di Geppo e Giorgio. Anche
parzialmente.it, come reddit, digg, hn, etc. permette al popolo bue di
esprimere la propria trascurabile opinione!


### Gianni propone di collegare le due idee

Ora, se due idee parziali vengono unite, si ha un'idea completa? Scopriamolo
su parzialmente.it! Qualche buontempone (un utente qualsiasi, magari anche
Geppo o Giorgio) si accorge che le due idee starebbero bene insieme.

Gianni, chiamiamolo così, propone quindi di *collegare* (termine provvisorio,
qui ci vuole la genialata tipo *scrobble*. No, dico, _scrobble_) le due idee.

Collegare due idee non è qualcosa di immediato. I due autori devono essere
d'accordo, quindi entrambi devono *autorizzare* il collegamento perché
effettivamente succeda qualcosa. (Cosa? Qui ti voglio!)

Il collegamento deve essere oggetto di discussione, quindi la proposta ha vita
propria e può essere commentata, votata, etc. Ho un'idea!  Proporre di
collegare due idee è un'idea a sua volta! L'unica differenza è che se Geppo e
Giorgio autorizzano il collegamento, la proposta di Gianni diventa una nuova
idea nata dalla fusion di TRE idee: quella di Geppo, quella di Gianni e la
proposta.


### L'idea si realizza!

Qualcuno realizza l'idea. Possono essere i proprietari dell'idea, ma NON è
necessario. Potrebbe essere qualche altro utente, che posta un'immagine, un
testo o un video della realizzazione.

La realizzazione può essere commentata e votata, ma l'idea non è REALIZZATA
finché l'autore dell'idea non dà la benedizione alla realizzazione.
